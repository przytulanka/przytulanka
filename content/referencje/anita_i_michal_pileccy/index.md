---
type: reference
author: Anita i Michał Pileccy
---

Przedszkole „Przytulanka”, ul. M. Kolbego 10 B.
Warto odkryć to przedszkole „schowane” jak mała perełka pomiędzy uliczkami Sulejówka.
Dojazd ze St. Miłosnej zabiera nam 7/ 10 min. samochodem.
Są tu doskonałe, kameralne warunki dla rozwoju dzieci, a cała siła tkwi w wyjątkowych
Ciociach. Ich postawa do dzieci jest pełna miłości, cierpliwości i szacunku.
Do „Przytulanki” trafiliśmy wiosną 2012 r. dzięki referencjom naszych przyjaciół.
Nasza Basia miała wówczas 2,5 r., a my spodziewaliśmy się narodzin Martusi.
Byliśmy pełni obaw, czy nie jest zbyt mała, aby dołączyć do grupy 3,4-latków.
Była wtedy nieśmiałą dziewczynką ze smoczkiem w buzi i prosiaczkiem- przytulaną pod
pachą, z którym się nie rozstawała. W czasie snu nosiła jeszcze pieluchy.
W „Przytulance” nasza mała córeczka bardzo szybko „zadomowiła się”, poczuła bezpiecznie.
Mogliśmy zrezygnować ze smoczka. Ciocie oduczyły Basię spania w pampersach. Prosiaczek
stał się wesołym towarzyszem Basi w przedszkolu, a od ponad roku nie potrzebujemy go
zabierać ze sobą. W naturalny sposób starsze dzieci nawiązały przyjaźnie z Basią w
atmosferze zabawy i akceptacji. Ciocie umiejętnie przeprowadziły Basię przez okres buntu po narodzinach siostry. Trudne zachowania korygowały z wielkim wyczuciem.
Nasza „mała Basia” dziś realizuje w przedszkolu program sześciolatka. Jest radosną,
samodzielną dziewczynką. Nabrała pewności siebie.
Zaskakuje nas swoim wyczuciem i umiejętnościami, jakie nabyła w przedszkolu.
To w „Przytulance” pierwszy raz zrobiła sałatkę, krojąc warzywa, przygotowała krochmal z
ciocią, szyła na maszynie, rozładowała zmywarkę z naczyń, zrobiła swoje pierwsze zakupy w
sklepie, a w czasie wycieczki u fryzjera nauczyła się odchylać głowę podczas spłukiwania
szamponu.
Jest tu prawdziwie domowa atmosfera. W poczuciu bezpieczeństwa, dzieci swobodnie uczą
się samodzielności poprzez zabawę.
Od września 2014 r. do Basi dołączyła Martusia.
Pojawiła się w „Przytulance” mając dwa latka. Bez obaw zdecydowaliśmy się na ten krok,
wspominając pierwsze doświadczenia Basi w przedszkolu.
W tym roku na świat przyszła Asia.
Z radością czekamy na okres, gdy dołączy do swoich sióstr w „Przytulankowym świecie” …
