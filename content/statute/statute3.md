---
type: statuteItem
title: III Organy przedszkola i ich kompetencje
color: violet
---

<span style="text-align: center; display: block;">§ 11</span>

1. Organami przedszkola są:
   1. właściciel - dyrektor przedszkola
   2. zastępca dyrektora ds. pedagogicznych.

<span style="text-align: center; display: block;">§ 12</span>

1. Właściciel - dyrektor jest kierownikiem zakładu pracy dla zatrudnionych w przedszkolu nauczycieli i pracowników obsługi.
2. Dyrektor realizuje następujące zadania:
   1. zapewnia wychowankom warunki harmonijnego rozwoju psychofizycznego poprzez aktywne działania prozdrowotne,
   2. kieruje bieżącą działalnością placówki oraz reprezentuje ją na zewnątrz,
   3. organizuje administracyjną, finansową i gospodarczą obsługę placówki,
   4. dysponuje i rozporządza środkami finansowymi przedszkola,
   5. zawiera umowy z rodzicami dzieci o świadczeniu usług edukacyjnych przedszkola,
   6. decyduje w sprawach przyjmowania dzieci do przedszkola i skreślania ich z listy w przypadkach określonych w niniejszym statucie,
   7. kieruje polityką kadrową przedszkola, zatrudnia i zwalnia nauczycieli oraz innych pracowników przedszkola,
   8. ustala ramowy rozkład dnia z zachowaniem zasad ochrony zdrowia i higieny pracy oraz oczekiwań rodziców (prawnych opiekunów),
   9. ponosi pełną odpowiedzialność za przestrzeganie obowiązujących przepisów dotyczących bezpieczeństwa i higieny pracy pracowników i wychowanków oraz przestrzeganie przepisów dotyczących organizacji pracy przedszkola,
   10. wykonuje inne zadania wynikające z przepisów szczegółowych.
3. Dyrektor przedszkola ponosi odpowiedzialność za właściwe prowadzenie i przechowywanie dokumentacji przebiegu nauczania, działalności wychowawczej i opiekuńczej oraz za wydawanie przez przedszkole dokumentów zgodnych z posiadaną dokumentacją.
4. Dyrektor jako Administrator, w procesach przetwarzania danych uwzględnia charakter, zakres, kontekst i cele przetwarzania oraz ryzyko naruszenia praw lub wolności osób fizycznych o różnym prawdopodobieństwie i wadze zagrożenia. Jednocześnie zatwierdza i wdraża odpowiednie środki techniczne i organizacyjne, aby przetwarzanie odbywało się zgodnie z przepisami prawa ochrony danych osobowych, a także poddaje systematycznym przeglądom i aktualizacji.
5. Realizuje ustawowe zadania zabezpieczenia i ustala zasady przetwarzania danych osobowych, osób których dane dotyczą, w szczególności dane osobowe uczniów, wychowanków, rodziców oraz pracowników i współpracowników placówki.

<span style="text-align: center; display: block;">§ 13</span>

1. Zastępca dyrektora ds.pedagogicznych realizuje następujące zadania:
   1. odpowiada za realizację zadań przedszkola i sprawuje nadzór nad prawidłowym przebiegiem procesu dydaktyczno-wychowawczego,
   2. nadzoruje pracę nauczycieli i prowadzenie przez nich dokumentacji pedagogicznej zgodnie z przepisami prawa oświatowego,
   3. opracowuje wspólnie z dyrektorem dokumenty programowe i organizacyjne przedszkola,
   4. gromadzi informacje o pracy nauczycieli w celu dokonania oceny ich pracy,
   5. prowadzi procedury związane z awansem zawodowym nauczycieli,
   6. wykonuje inne zadania zalecone przez dyrektora, a wynikające z bieżącej działalności placówki.
