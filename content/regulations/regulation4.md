---
type: statuteItem
title: §4 Zasady przyprowadzania i odbierania dziecka z przedszkola
color: violet
---

1. Opiekę nad dziećmi przy przyprowadzaniu i odbieraniu z przedszkola sprawują rodzice (prawni opiekunowie) lub osoby dorosłe pisemnie przez nich upoważnione zapewniające dziecku pełne bezpieczeństwo.
2. Po przyprowadzeniu dziecka do przedszkola należy wprowadzić je do sali, aby rodzic był pewien, że znajduje się ono pod opieką personelu. Od momentu przekazania przez rodzica (prawnego opiekuna) dziecka pracownikowi przedszkola, do czasu odbioru z sali przedszkolnej, lub placu zabaw przez rodzica (prawnego opiekuna), za bezpieczeństwo dziecka odpowiadają pracownicy przedszkola.
3. W momencie odbioru dziecka przez rodzica (opiekuna prawnego) przejmuje on całkowicie odpowiedzialność za bezpieczeństwo dziecka.
4. Plac zabaw jest przeznaczony wyłącznie dla dzieci w wieku przedszkolnym.
5. Osoba upoważniona odbierająca dziecko po raz pierwszy ma obowiązek przedstawienia dowodu tożsamości.
6. Rodzice (prawni opiekunowie) przyjmują odpowiedzialność prawną za bezpieczeństwo dziecka odbieranego z przedszkola przez upoważnioną przez nich osobę.
7. Osoby nietrzeźwe lub będące pod pływem środków psychotropowych nie mogą odbierać dzieci z przedszkola.
8. Żadne z rodziców nie może zastrzec, by drugie nie odbierało dziecka z przedszkola, gdy nie jest to poparte orzeczeniem sądowym.
9. W przypadku rozwodu rodzice powinni przedstawić dyrektorowi orzeczenie sądu regulujące kwestię władzy rodzicielskiej i sposobu utrzymywania kontaktu z dzieckiem.
