---
type: statuteItem
title: §2 Ogólne zasady pobytu dziecka w przedszkolu
color: violet
---

1. Dzieci powinny być przyprowadzane do przedszkola do 900, co pozwoli na punktualne rozpoczęcie zajęć.
2. W przypadkach szczególnych, dziecko może być przyprowadzone w każdym innym czasie, po uprzednim wcześniejszym zgłoszeniu przez rodzica (prawnego opiekuna) osobiście bądź telefonicznie.
3. Po przyprowadzeniu dziecka do przedszkola należy wprowadzić je do sali, aby rodzic był pewien, że dziecko jest pod opieką personelu. Od momentu przekazania przez rodzica (prawnego opiekuna) dziecka pracownikowi przedszkola, do czasu odbioru z sali przedszkolnej, lub placu zabaw przez rodzica (prawnego opiekuna), za bezpieczeństwo dziecka odpowiadają pracownicy przedszkola.
4. Ze względu na zachowanie zasad higieny i bezpieczeństwa prosimy rodziców, by nie wchodzili do sal przedszkolnych w obuwiu zewnętrznym.
5. Rodzic odbierając dziecko jest zobowiązany zabrać je z przedszkola – nie powinien przebywać z nim w sali zajęć czy w szatni (poza czasem potrzebnym na ubranie dziecka).
6. Po obiedzie prowadzi się we wszystkich grupach zajęcia wyciszające, a dwie młodsze grupy korzystają z odpoczynku poobiedniego z możliwością snu. Nie jest to tradycyjne „leżakowanie”. Jeżeli dziecko nie śpi słucha bajek, opowiadań, muzyki relaksacyjnej i odpoczywa.
7. Dzieci nie mogą przynosić do przedszkola i spożywać w sali słodyczy, gum do żucia i chipsów. Dopuszczalne są słodycze pod warunkiem, że są zorganizowane dla całej grupy, np. z okazji urodzin.
8. Dzieci z grupy najstarszej mogą przynosić swoją jedną bezpieczną zabawkę do przedszkola w jeden wyznaczony dzień tygodnia, dzieci z grup młodszych mogą przynosić zabawkę codziennie– nie mogą przynosić zabawek niebezpiecznych, militarnych i nadmiernie hałaśliwych.
9. Rodzice **zobowiązani są** do przyniesienia dla dziecka wyprawki, w skład której wchodzą:
   - kapcie lub skarpety antypoślizgowe,
   - szczoteczka do zębów, pasta (podpisane),
   - ubrania na zmianę, stosownie do pory roku (bez względu na wiek dziecka)
   - koc (140-160×200) i poduszka w poszewkach (dla dziecka, które śpi)
   - wygodne ubranie do spania (dla dziecka, które śpi)
   - strój do ćwiczeń gimnastycznych w osobnym podpisanym worku.
   - wygodne ubrania na zajęcia plastyczne
   - pieluszki (jeśli dziecko potrzebuje) i wilgotne chusteczki – uzupełnianie ich w ciągu roku.
