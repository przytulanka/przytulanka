---
type: regulationItem
title: §3 Przedszkole a zdrowie dziecka
color: violet
---

1. Warunkiem przyjęcia dziecka do przedszkola w danym dniu jest jego dobry stan zdrowia..
2. Nie przyprowadzamy dzieci, które:
   - mają katar, kaszel, gorączkę (nie dotyczy alergii),
   - są przeziębione lub chore,
   - są w trakcie leczenia antybiotykowego,
   - mają inne objawy, wskazujące na chorobę (biegunka, wymioty, zaczerwienione, ropiejące oczy).
3. Personel może odmówić przyjęcia dziecka, u którego stwierdzony zostanie stan podgorączkowy lub jego samopoczucie będzie wskazywało na stan chorobowy.
4. Personel ma obowiązek zgłosić rodzicom (prawnym opiekunom) stan dziecka wskazujący na chorobę.
5. Nie praktykujemy podawania dzieciom leków przynoszonych z domu.
6. W przypadkach ostrej alergii dopuszcza się podawanie leków przeciwalergicznych za pisemnym upoważnieniem rodziców i alergologa oraz za zgodą dyrektora przedszkola.
7. Obowiązkiem rodzica, w przypadku atopowego zapalenia skóry i alergii wziewnych, jest dostarczenie preparatów i instrukcji postępowania w przypadku wystąpienia objawów.
8. Przedszkole zapewnia wyżywienie dla dzieci z różnymi alergiami pokarmowymi. Obowiązkiem rodzica jest dostarczenie pełnej listy produktów uczulających dziecko.
9. Obowiązkiem nauczyciela jest przestrzeganie diety dzieci alergicznych i metod postępowania, pod warunkiem, że zostało to pisemnie zgłoszone przez rodziców.
10. Obowiązkiem nauczyciela jest natychmiastowe powiadamianie rodziców jeśli stwierdzi on, że dziecko źle się czuje, obowiązkiem rodziców jest dbałość o aktualizowanie wszelkich zmian numerów telefonów kontaktowych.
11. Obowiązkiem rodziców, po otrzymaniu informacji o złym stanie zdrowia dziecka, jest możliwie najwcześniejszy odbiór dziecka z przedszkola.
12. W przypadku wystąpienia u dziecka wysokiej temperatury i niemożliwości odebrania go przez rodziców w krótkim czasie, ze względu na zdrowie i bezpieczeństwo, dziecku może być podany syrop przeciwgorączkowy – Nurofen.
13. W przypadku choroby zakaźnej dziecka rodzice zobowiązani są do natychmiastowego zawiadomienia o tym fakcie dyrekcji przedszkola.
14. Na powietrze wychodzimy codziennie chyba, że warunki pogodowe nie sprzyjają wyjściu na zewnątrz.
15. Dziecko przyprowadzone do przedszkola, z założenia jest zdrowe i w związku z tym może wyjść na plac zabaw, spacer.
